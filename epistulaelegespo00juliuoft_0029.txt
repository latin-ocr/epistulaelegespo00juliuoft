PRAEFATIO xxi

habita, nulla argumenti vel 'nominis inscripti, ita ut
omnia quasi temere ac fortuito collocarentur.

In hac farragine traditio antiqua ita funditus turbata
est, ut pristinarum collectionum quae saeculo IV vel V
factae sunt, vix ac ne vix quidem vestigia quaedam agnosci
possint. Ut ex recognitione nostra elucet, singulae fami-
liae, immo unusquisque paene codex seriem praebet di-
versam. Itaque hanc confusam copiam sic distribuendam
censuimus ut primum vita Iuliani certis temporum termi-
nis divisa exhiberetur (« Epistulae scriptae antequam
Iulianus Caesar factus est -— cum degeret in Galliis — in
Illyrico » ac sic deinceps)¹, deinde intra haec spatia epis-
tulae vel fragmenta coniungerentur aut ad eundem homi-
nem missa aut quadam argumenti affinitate connexa. Sic
speramus fore ut ex reliquiis operum Apostatae iam me-
lius appareat qualia fuerint ingenium eius et consilia et
voluntatis post regnum adeptum mutationes.

Restat ut gratias agamus viris doctis qui in praepa-
randa hac editione, ante hos annos triginta incepta nunc
tandem absoluta, comiter nos adiuverunt et beneficiis
suis plurifariam nos devinxerunt. Sacerdos scientia
ornatissimus Achilles Ratti, tunc custos bibliothecae
Ambrosianae, nunc pontisex maximus, item Iohannes
Mercati, praefectus eruditissimus bibliothecae Vaticanae‚
aliquot codices hucusque abditos nobis benigne indi-
caverunt. Descriptiones vel collationes chirographorum
nobis miserunt viri doctissimi H. l. Bell, F. Madau, et
ante bellum Fr. Boll, Iosephus Heeg, et Ricardus Forster,
diligens editor Libanii, qui nobis codicum suorum arcana
patefecit. Praefecti bibliothecae Lugdunensis Batavae

revera pertinere videtur ad nostram op. 89 ct nobis hic edendum
fuit; cf. p. 127, 9 ss.
1. Vide infra p. 321 ss. capitulorum tabulam.

