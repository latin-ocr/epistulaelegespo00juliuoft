xx PRAEFATIO

Nobis quidem non sufficere visum est, codicibus quot-
quot innotuerunt collatis aut inspectis et affinitate eorum
recognita, quam firmissimo fundamento textum gravis-
sime affectum restituere, epistulas (n0s 12, 19, 30, 80, 86
et 87) et fragmenta (p. 33, [ι ss. 3 159, 2; 211 ss.; 219,
5 ss.; 262, 5 ss.‚ etc.) nuper reperta inserere, lacunas
significare, et titulos ad pristinam formam redigere (ep. 1 1,
35, 36, 82, 115, 153, etc.). Sed cum epistulae in libris
manuscriptis passim traditae minimam tantum partem
efficiant earum quae saeculo quinto lectitabantur, visum
est earum etiam quarum apud antiquos excerpta profe-
runtur vel memoria servatur, mentiones vel fragmenta dis-
persa colligere. Porro, cum «quidquid principi placuit,
legis habeat vigorem», et epistoliis ad familiares gravissima
librarii intermiscuerint imperatoris edicta, illas quoque
constitutiones Iuliani quae in codicibus iuris insertae vel
in titulis sive papyris¹ repertae sunt adiungere placuit, ut
omnia et privata et publica scripta eius coniuncta commode
inveniantur.

Hanc indigestam molem quomodo ordinaremus diu
multumque dubitavimus. Series quas codices praebent,
librariorum arbitrio institutae, omnes diversae sunt, om-
nes absurdae. Absurdior ordo editionum ubi, Aldinae
sylloges colluvie recepta, paulatim, ut fors ferebat, novae
epistulae hinc atque illinc petitae accesserunt. Quo effec-
tum est ut secernenda copularentur, iungenda separaren-
tur, immo unius epistulae in duas scissae altera pars ab
altera longe divideretur², idque nulla temporis ratione

1. Tardius quam ut eam adhibere potuerimus pervenit nobis com-
mentatio qua Ulricus W'ilcken (Zeitschr. der Saviqny-Stislunq. XLII,
1921, p. 150 ss.) probare studet edictum de auro coronario (11⁰ 72 Ab,
p. &lg-87) revera Severi Alexandri esse. De quo alibi disputandum
erit.

2. Cf. ex. gr. ep. 30; 34-36, 97 (174 -1- ι4 Hertlein) etc. —
Fraqmentum epistulae, quod apud Hertlein, t. I, p. 371—392‚ invenitur,

