xxn PRAEFATIO

et parisinae, Scato de Vries et Henricus Omont, pro-
pensa voluntate libros pretiosissimos Gandavum mittere
non recusaverunt, ut eos commodius et securius excutere
nobis liceret. J. Bick imagines libri Vindobonensis photo-
typice exprimendas curavit, eodemque modo nobis opem
tulit J. Boyens ininsula Chalce prope Constantinopolim.
Thomas W. Allen et Hom-icus Lebegue — qui nobis
ignota apographa amicissime detexit — quotiens eos adii-
mus, indefessa cura nostras de lectionibus Oxonien-
sium vel parisinorum codicum dubitationes sustulerunt.
Ephraemi Syri locos a nobis laudatos in linguam Lati-
nam accuratissime transtulit amicus et collega Bruxellen-
sis M. A. Kugener. Quo nobis ad recensenda Suidae ex-
cerpta auxilio fuerit egregia femina Ada Adler supra iam
memoravimus. R. Amas, qui saepe in nostra editione
nominatur, disquisitionibus nondum publici iuris factis
nos olim uti permisit. Amicus iamdudum laborum nostro-
rum socius Leo Parmentier Leodiensis, postquam Medio-
lanenses, Venetos et Florentinos libros nobis exploravit et
partim contulit, in plagulis corrigendis et in mendis textus
detegendis nobis adiutor suit sollertissimus. Paulus 'l ho-
mas collega Gandavensis et amicus, qui ante multos iam
annos ingenii sui acumen in lulianeis sanandis summa
cum felicitate exercuit, frequentissime consilio et opera
nobis subvenit. Denique Paulus Mazon Parisiensis in
hac editione conficienda et polienda monitor nobis suit
expertissimus. Quorum omnium beneficia, operis diu-
turni penso iam peracto, grato animo recordamur.

